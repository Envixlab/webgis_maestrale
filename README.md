# webgis_maestrale

Il WebGIS LIFE MAESTRALE è l’estensione web del Sistema Informativo Territoriale MAESTRALE previsto dall’Azione A4 del progetto e rappresenta uno strumento per la comunicazione e la condivisione delle informazioni con diversi tipi di utenti.

Le informazioni contenute nel WebGIS LIFE MAESTRALE sono strutturate in tre livelli:

1. Conoscenze di base del territorio: informazioni sulla copertura del suolo, distribuzione della vegetazione di interesse conservazionistico (habitat di interesse comunitario – 92/43/ECC Direttiva Habitat) e distribuzione potenziale delle specie di fauna target del progetto (testuggini e chirotteri)
2. Azioni concrete di conservazione: informazioni sulle azioni di valorizzazione, riqualificazione e recupero degli habitat dunali e sulle azioni di protezione della fauna target del progetto
3. Monitoraggio: la valutazione dell’efficacia delle azioni di conservazione

Il Geodatabase del progetto LIFE MAESTRALE (IT/NAT/000262) è ora online e consente di visualizzare e scaricare le cartografie tematiche in formato shapefile realizzate durante il progetto. La condivisione di queste informazioni è preziosa per le future attività di pianificazione e gestione del territorio della costa molisana.

Il Geodatabase è realizzato in formato “ESRI File Geodatabase” e può essere utilizzato con qualsiasi software GIS e CAD. Il Geodatabase è fornito in un cartella compressa protetta da password richiedibile al seguente indirizzo email: demetraprojects@gmail.com. Per maggiori dettagli sull’utilizzo è stata realizzata una guida in formato pdf (GUIDA ALL’UTILIZZO DEL GEODATABASE).
